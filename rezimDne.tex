\chapter{REŽIM DNE}
\label{rezim}
	Další srovnávaný aspekt této práce je režim dne. Tato část práce vychází z~vlastních zkušeností autorky, která se v~rámci studií účastnila povinných praxí jak v~české, tak ve francouzské mateřské škole. Byla použita metoda nestrukturovaného pozorování, která je shrnuta v~kapitole~\ref{metody}. Níže je prezentována vždy jen jedna třída jedné mateřské školy z~dané země. Nejde o~bohatý výzkumný vzorek, z~kterého by se daly vyvozovat obecné závěry, avšak cílem je přiblížit čtenáři organizační strukturu jednoho dne v~předškolním zařízení obou zemí. Kraus stručně definuje režim jako\textit{\uv{přesně určený rozvrh života, práce, činnosti}}~\citep[s.~700]{Kraus}.
	Pro tuto práci z~toho vyplývá, že režimem dne je míněn přesný časový rozvrh běžného dne, který se pravidelně opakuje.
	Součástí této kapitoly je i~popis materiálního zázemí obou srovnávaných škol doplněný, jelikož autorka považuje za důležité zdůraznit rozdílnosti prostředí, ve kterém se předškolní vzdělávání odehrává.
	
	\section{Režim dne ve francouzské mateřské škole}

		Praxe ve Francii probíhala od 8. 11. 2010 do 19. 11. 2010 v~mateřské škole Maintenon na adrese (3, rue des Glycines, 927 00 Colombes) na předměstí Paříže. Tato mateřská škola spolupracovala s~Académie Versailles, která je součástí Université de Cergy-Pontoise. Ta je partnerskou univerzitou Univerzity Karlovy v~rámci studentského projektu Erasmus. 


		\subsection{Průběh dne a~jeho specifika}

			Provozní doba nateřské školy byla od 8:50 do 16:45. Zajímavostí francouzských mateřských škol je čtyřdenní vyučovací týden. Děti navštěvují mateřskou školu jen v~pondělí, úterý, čtvrtek a~pátek. Ve středu děti zůstávají doma nebo mají volnočasové aktivity a~sporty. Některé školy tyto aktivity nabízejí, jiné však nikoli. Výše zmíněná mateřská škola patřila mezi ty, které aktivity nenabízejí. 
			
			Časový harmonogram je závazný. V~tabulce \ref{tab:rezimDneFR} je uveden harmonogram třídy \uv{Grande section} (další podrobnost ke třídě v~kapitolách~\ref{tridaVybaveni} a~\ref{trida}). Obdobný rozvrh byl vyvěšen v tištěné podobě na dveřích každé třídy. 

\begin{spacing}{1.0}
	\begin{table}[h!]
		\center
		\begin{tabular}{|l l|}
			\hline
			\rowcolor{grey!0}
			8:50 – 9:10 		& Příchod dětí a~jejich uvítání 						\\
								& (volná hra, dokončování prací z minulého dne, úklid) 	\\
			9:10 – 9:20			& Rituály 												\\
								& (pozdravení se, datum, počasí, představení ateliérů) 	\\
			9:20 – 10:05		& Dílny 												\\
								& (grafomotorika/psaní, matematika, čtení) 				\\
			10:05 – 10:15		& Společný kruh (úklid, básničky/říkanky) 				\\
			10:15 – 10:45		& Přestávka 											\\
			10:45 – 11:30		& Lingvistické aktivity, společné čtení 				\\
			11:30 – 11:50		& Společný kruh (říkanky, matematické hry) 				\\
			11:50 – 13:30		& Oběd 													\\
			13:30 – 13:55		& Společný kruh (zpěv, hlasová cvičení, poslech) 		\\
			13:55 – 14:30		& Ateliéry 												\\
								&(motorika, výtvarná výchova, objevování světa) 		\\
			14:30 – 15:00		& Tělocvična 											\\
			15:00 – 15:30		& Přestávka 											\\
			15:30 – 16:10		& Video nebo promítání diapozitivů 						\\
			16:10 – 16:20		& Úklid třídy, zhodnocení dne 							\\
			16:20 – 16:30		& Odchod dětí 											\\
			\hline
		\end{tabular}
		\caption{ \textbf{Časový harmonogram ve francouzské MŠ}	
		}
		\label{tab:rezimDneFR}
	\end{table}
	\end{spacing}

		\subsection{Příchod dětí do mateřské školy}
		\label{prichod}
			Mateřská škola byla ráno otevřena od 8:50 do 9:10. Na chodbě před třídou mělo každé dítě svůj háček na pověšení oblečení a~malou přihrádku na menší věci (Obr.~\ref{Obr9}). Děti se nepřezouvaly, zůstávaly celý den ve stejné obuvi, ve které přišly. Při vstupu do třídy vítala paní učitelka děti i~jejich rodiče. S každým dítětem se poté snažila navázat kontakt. Kladla dětem otázky, jak se mají, co dělaly o~víkendu apod. Každé dítě si poté našlo na stole cedulku se svým jménem a~přileplo ji na menší tabuli se suchým zipem vedle velké tabule (Obr.~\ref{Obr10}). Tímto byla zjištěna docházka dětí, která je poté součástí ranního rituálu. Dále měly děti čas na volnou hru, malování, prohlížení knížek, skládání puzzle, dokončování výtvarných prací z minulého dne.
		
		\subsection{Rituály}
		\label{ritualy}
			K~rannímu rituálu se děti usazovaly na lavičky před tabulí. Některé děti si kvůli nedostatku míst sedaly na koberec. Jedno vybrané dítě mělo za úkol spočítat kartičky se jmény děvčat a~chlapců a~kolik dětí je přítomno celkově. Tato čísla zapsalo na tabuli na určené místo. Další dítě mělo poté na starost datum, nejdříve změnilo číslici dne a~napsalo na tabuli novou. Je-li potřeba, mění toto dítě i~kartičku s~názvem měsíce. Třída poté společně přečetla celé datum (Obr.~\ref{Obr11},~\ref{Obr12}). Dále všichni společně zarecitovaly uvítací říkanku (v~této třídě se jednalo o~básničku s názvy dní a~děti přitom ukazovaly na prstech ruky jejich pořadí). Jako poslední bod rituálu vyučující dětem vysvětlila, jaké aktivity je ten den čekají a~podrobně je popsala. 

		\subsection{Pravidla chování}
		\label{pravidlaChovani}
			Zajímavostí této třídy byly obrázky s~pravidly, která se měla ve dodržovat. Pravidla byla zobrazena na červeném a~zeleném papíře velikosti A3 (viz Obr.~\ref{Obr6}) a~byly viditelné již ode dveří třídy. Na pravidla se vyučující odkazovala téměř pokaždé, když byla některá z nich porušena. Dítě, které nějakým způsobem pravidla nedodrželo, bylo vyzváno, aby ukázalo, o~které pravidlo se jedná a povědělo všem, jak by se mělo chovat. 

			\begin{spacing}{1.0}
			\begin{table}[h!]
				\center
				\begin{tabular}{|ll|ll|}
					\hline
					\rowcolor{grey!0}
				+	& Papír se vyhazuje do koše						& -	& Neprat se 			\\
					& Hlásit se 									&  	& Neběhat po třídě		\\
					& Uklízet po sobě materiál 						&	& Nestrkat se 			\\
					& Řadit se do řady 								&	& Nekřičet 				\\
					& Být potichu 									& 	& Neničit materiál 		\\
					& Udržovat stoly čisté 							& 	& Neschovávat věci 		\\
					& Říkat „Dobrý den“,							&	& Neříkat sprostá slova \\
					&  „Na shledanou“, „Děkuji“						&	& Nekrást				\\
					&												&	& Neobtěžovat kamarády 	\\
					\hline
				\end{tabular}
				\caption{ \textbf{Srnutí pravidel chování ve francouzské školce.}}
			\label{tab:pravidlaFR}
			\end{table}
			\end{spacing}

			\subsection{Společný kruh}
			V průběhu dne se konaly dvě seskupení u~tabule. Tento čas byl zaměřen na básničky, říkanky, matematické hry, zpěv, hlasová cvičení, poslech a~na učení se nových písmen nebo číslic. Co bude tématem daného dne, se odvíjelo ode dne předešlého. Například se opakovala básnička či písnička nebo se přidávala nová sloka, učila se nová číslice či písmeno, anebo se prohlížela a~četla nějaká kniha. Pokud chtělo dítě něco říci, muselo se podle pravidel třídy přihlásit a~počkat, až bude vyvoláno, podobně jako tomu je ve škole. Smí mluvit pouze jedno dítě, musí mluvit nahlas a~ostatní děti ho nesmějí vyrušovat. Některé děti se jen hlásily, protože chtěly být vyvolány, ale žádnou odpověď nevěděly. Hlášení se muselo striktně dodržovat. Oproti tomu, když se četla či prohlížela nová kniha, nechala paní učitelka děti mluvit více spontánně, aby se všechny mohly dostatečně vyjádřit.

		\subsection{Dílny}
		\label{dilny}
			Z~francouzského originálu \uv{ateliers}, v~české terminologii se dá chápat jako specializovaný koutek, dílničky nebo dílny, dále tedy jen dílny. 
			Během dílen se sedí u~stolů a~každé dítě pracuje individuálně, nesmějí si pomáhat. Dětem bylo stále připomínáno, že si \uv{nehrají}, ale \uv{pracují}. Vzhledem k~vysokému počtu byly děti rozděleny do čtyř skupinek po 6 - 7 dětech. Každá skupina pracovala na jiném úkolu. Například jedna skupina vyplňovala grafomotorické listy, druhá skupina stříhala, sestavovala a~lepila, třetí stavěla ze stavebnic a~poslední měla prematematické činnosti. Každý den se témata dílen předala další skupině, takže na konci týdne všechny děti pracovaly na všech aktivitách. Tento způsob práce vyžaduje od vyučující nasazení, spolupráci a~pozornost. Ta postupně obchází všechny stolky a~pomáhá těm dětem, které to potřebují. Finální práce si děti sami podepisovaly. V~připravených kelímcích byly kartičky s~názvy dnů a~měsíců, podle kterých děti opisovaly nebo kopírovaly datum na své práce. Hotové práce si poté děti lepily do sešitů, které tak byly základem jejich portfolia. Jednou až dvakrát za půl roku byly poskytnuty rodičům, aby se mohli podívat, na čem děti pracují a~jaké dělají pokroky (Obr.~\ref{Obr15}). Odpolední dílny měly již odpočinkovější nádech. K~dispozici byly čtyři počítače s~prematematickými hrami, které byly u~dětí velmi oblíbené. Dále byly v~nabídce stavebnice Lego, tématická výtvarná činnost či stříhání a~opětovné skládání částí lidského těla. Při výtvarné aktivitě byl dětem ukázán vzor, podle kterého měly malovat. Vyučující děti hodně korigovala, aby byl výtvor vzoru co nejpodobnější.


		\subsection{Pobyt venku}
		\label{prestavka}
			Děti měly během vyučování vyhrazeny dva třicetiminutové bloky na pobyt venku. Ven se chodilo na dvůr, kde se sešly najednou všechny třídy, nad kterými měly dozor vždy minimálně dvě učitelky. Každá učitelka měla dozor dvakrát do týdne. Čas pobytu venku byl flexibilní a~přizpůsoboval se aktuálnímu počasí. Ven se však chodilo i~za mírného deště. Dvůr školy má na jedné straně přístřešek, kde se děti mohly při špatném počasí schovat. Děti měly k dispozici tříkolky a~odstrkovadla. Používat je však mohla pouze třída, jejíž učitelka měla zrovna službu na dozor. K dispozici byly i~míče. Děti se převážně honily, povídaly si ve dvojicích až trojicích, některé děti jen postávaly. Praxe se konala během podzimu, na zemi bylo spadané listí, a~tak si některé děti hrály s listím, jiné dostaly koště a pomáhaly listí zametat. Několik dětí postávalo pod přístřeškem a~čekalo, až přestávka skončí, protože jim byla zima z důvodu nedostatečného oblečení a~nechtěly si kvůli tomu hrát. Přestože je na dvoře k dispozici prolézačka, děti na ni kvůli špatnému počasí nesměly (Obr.~\ref{Obr16}, \ref{Obr17}). 
			Konec pobytu na dvoře se oznamoval zazvoněním na zvoneček. Děti se pak řadily ke dveřím své třídy, kde si je vyzvedla jejich vyučující. 

		\subsection{Strava a~pitný režim}
			Mateřská škola měla svou vlastní jídelnu. Jídlo se dováželo a~v~jídelně se pouze ohřívalo. Stravování v jídelně nebylo povinné. Tradičně si ve Francii rodiče odvádějí děti na oběd domů a~do školky je vracejí ve 13:30. V~této mateřské škole však většina dětí využívala možnosti poskytované stravy. 
			Následující popis je specifický jen pro tuto mateřskou školu. Oběd byl pro děti jediná strava během dne. Svačina se v této škole nepodávala vůbec a~při pobytu venku bylo zakázáno cokoliv konzumovat. Dříve si děti nosily svačiny z~domova, ale z~důvodu údajné závisti dětí byl vedením mateřské školy vydán zákaz jakéhokoliv nošení potravin do školy. 
			Příjem tekutin byl povolen během celého dne. U~umyvadla měly děti připravené kelímky a~kdykoliv požádaly, mohly si samy natočit vodu z vodovodu a~napít se. Učitelka občas děti upozornila, že se mohou napít, ale nebyl zde kladen větší důraz na dodržování pitného režimu.

		\subsection{Odpolední klid}
		\label{spani}
			Po obědě chodily děti opět na dvůr, kde se o~ně starali dva vychovatelé, většinou studenti volnočasových aktivit či budoucí učitelé sportu.

		\subsection{Odchod dětí z~mateřské školy}
			Rodiče si své děti vyzvedávali u~dveří třídy a~vyučující osobně volal dítě, které má odcházet. Bez vědomí vyučujícího nesmělo žádné dítě odejít. U~dveří ze školy stál pan ředitel, zdravil všechny rodiče a~dohlížel na bezpečnost odchodů. 

		\subsection{Popis budovy mateřské školy}

			Mateřská škola byla součástí velké budovy, kde se nacházela i~škola základní. Děti měly přístup na betonový dvůr, který měl jen na menších částech speciální měkký povrch. K~dispozici zde byly dvě prolézačky a~pískoviště. Děti měly možnost na dvoře jezdit na odstrkovadlech, tříkolkách a~hrát si s~míči. 
			Mateřská škola měla osm tříd, z~toho šest se nacházelo v přízemí budovy a~dvě byly v prvním patře, v prostorách základní školy. Dále se zde nacházela knihovna, tělocvična, dvě ložnice na spaní, sborovna a~jídelna. 

		\subsection{Popis třídy a~materiálního vybavení}
		\label{tridaVybaveni}
			Třída, ve které se praxe konala, byla menší místnost s~položenou dlažbou. Před tabulí byl menší koberec. Místnost měla dvoje dvěře, jedny vedly na školní chodbu a~druhé přímo na dvůr.
			Na jedné straně třídy visela na zdi tabule (Obr.~\ref{Obr1}), na které byly přilepené různé cedulky s návody, jak se píší číslice 1 - 10, menší cedulky s~číslicemi od 1 do 30, cedulky s~názvy dnů v týdnu a~měsíců v~roce. V~rohu tabule visel popis dílen a~v~dolní části se psal počet dětí a~aktuální datum . Před tabulí byly do kruhu postaveny tři lavice na sezení. Po obou stranách tabule byly umístěny stolky s dětskými počítači (Obr.~\ref{Obr2}). Uprostřed třídy bylo postaveno pět stolů, každý se šesti židličkami. Na protilehlé straně třídy se nacházel čtenářský koutek s křesílkem, umyvadla, police na výtvarný materiál, bílá tabule, stůl pro vyučujícího, dětská kuchyňka s popisky věcí, které patří do kuchyně (Obr.~\ref{Obr3},~\ref{Obr4},~\ref{Obr5}). Na této straně byla na zdi pověšená písmena abecedy velikosti A3 (Obr.~\ref{Obr6}). Čtenářský koutek i~kuchyňka byly od třídy odděleny různými skříňkami a~poličkami, které sloužily k uskladnění didaktických pomůcek a~her či sešitů dětí (Obr.~\ref{Obr7}).

			Třída byla materiálně velmi dobře vybavena. K~dispozici zde bylo mnoho didaktických pomůcek. Ve třídě se nacházelo vše potřebné, ovšem pro volnou hru a~volný pohyb dětí mnoho místa nezbývalo. K~té se dal využít menší prostor s kobercem před tabulí, dětská kuchyňka nebo prostor před vchodem na dvůr a~ulička napříč třídou. Celkový prostor třídy se zdál pro 29 dětí stísněně.

			Děti měly na výběr různé stolní hry, puzzle a~knihy. Hraček, tak jak je známe z~českých školek, jako jsou panenky, plyšáci, autíčka apod., se zde nacházelo minimum. Pokud si děti donesly nějakou hračku z~domova, musely ji na začátku hodiny odložit na poličku a~vyzvednout si ji mohly až na konci dne. 

		\subsection{Počet dětí a~pedagogů ve třídě}
		\label{trida}

			Praxe se konala ve třídě “Grand section“ (viz tabulka~\ref{tab:rozdeleniTridFR}). Jedná se o~třídu homogenní, tzn. třídu, kterou navštěvují děti stejného věku. Ve třídě bylo zapsáno 29 dětí, mateřskou školu jich v průměru navštěvovalo 25. Děti trávily v mateřské škole celý den. Na tuto třídu byla jedna paní učitelka a~to od pondělí do pátku po celou otevírací dobu mateřské školy a~s nikým se nestřídala. 

		\subsection{Tělocvična}
			Tato mateřská škola měla velmi prostornou tělocvičnu rozdělenou na dvě části. První část sloužila jako sklad náčiní a~v~druhé části se konala výuka. Tělocvična byla společná i~pro základní školu. Nabídka náčiní byla pestrá a~bohatá. Tělovýchovná chvilka byla podle rozvrhu zařazena do programu každý den na 30 minut. Tato chvilka byla však zařazena hned po dílnách, a~tak se pravidelně stávalo, že se kvůli prodloužení aktivit děti do tělocvičny vůbec nedostaly a~navštívily ji v~průměru jednou až dvakrát za týden. 

		\subsection{Hygienické zázemí}
		\label{zachody}
			Pro všechny třídy na patře se nachází jedna místnost se záchody, mušlemi a~kruhovou fontánou, která slouží jako umyvadlo. Toalety jsou odděleny přepážkou (Obr.~\ref{Obr19}). Když děti potřebují, dovolí se paní učitelky a~na záchod chodí samy. U~menších dětí je doprovází asistent, je-li ve třídě. 
	

%!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!!


\section{Režim dne v~české mateřské škole}

		Praxe v~České republice se konala ve fakultní mateřské škole Sluníčko pod střechou při Pedagogické fakultě UK (Mohylová 1964, 155 00 Praha 5) v~období od 19. 10. 2008 do 23. 10. 2008. 

	\subsection{Průběh dne a~jeho specifika}

			Mateřská škola je otevřena od 6:30 do 18:00 každý všední den. Časový harmonogram (viz tabulka~\ref{tab:rezimDneCR})
			je spíše orientační, lze ho přizpůsobit momentální situaci i~individuálním potřebám dětí. Mezi 6:30 a~7:30 se děti scházely v~jedné společné třídě, poté si je vyučující odvedly do kmenových tříd. Večer do zavírací doby se děti, které odcházejí pozdě domů, opět scházely v~jedné třídě.

		\begin{spacing}{1.0}
		\begin{table}[h!]
			\center
			\begin{tabular}{|l l|}
				\rowcolor{white}
				\hline
			6:30 – 9:00				& Scházení dětí, ranní hry a~činnosti dle volby dětí 	\\ 
									& Individuální práce, individuální péče o~děti\\
									& Jazykové chvilky, ranní kruh 	\\
									& Ranní cvičení, popř. relaxační cvičení, joga \\
			9:00 – 9:20				& Hygiena, svačina	\\
			9:20 – 11:45			& Plnění činností rozvíjející smyslové, manipulačně-	\\
									& technické, sebeobslužné, tělesné, estetické \\
									& a~mravní stránky osobnosti dítěte (záměrné i~spon- \\
									& tánní učení) ve skupinách i~individuálně \\
									& Pobyt venku					\\
			11:45 – 13:00			& Hygiena, oběd, příprava na odpočinek					\\
			13:00 – 14:30			& Odpočinek dle věku dětí						\\
									& Náhradní nespací aktivity dle věku dětí 				\\
									& Péče speciálně pedagogická, logopedická				\\ 
									& Nadstandardní aktivity 							 \\
			14:30 – 15:00			& Tělovýchovná chvilka, hygiena, svačina 			\\
									& Nadstandardní aktivity 		\\
			15:00 – 18:00			& Odpolední hry a~zájmové činnosti, \\
									& Individuální práce s~dětmi\\
			\hline
			\end{tabular}
			\caption{ \textbf{Časový harmonogram v~české MŠ}
			}
			\label{tab:rezimDneCR}
		\end{table}
		\end{spacing}

		\subsection{Příchod dětí do mateřské školy}
			
			Děti byly přijímány od 6:30 do 8:00. Rodiče pomohly dětem s~přezutím a~převlečením. V~šatně mělo každé dítě svoji skříňku a~přihrádku označenou specifickým symbolem. Rodiče jsou zodpovědní za osobní předání dítěte vyučujícímu. Při příchodu se vyučující s~dítětem pozdravil a~pomohl mu najít aktivitu nebo nechal dítě volně si vybrat, co bude dělat. Pozdní příchody nebo absence se hlásí telefonicky předem nebo do 8 hodin. Příchod mimo domluvený čas je možné dohodnout s~vyučujícím a~přizpůsobit potřebám rodičů.


		\subsection{Volná hra}

			Volnou hru nebo také volné činnosti si dítě může volit samo. Je na dítěti samotném, čím se zaměstná, jestli si bude hrát samo, nebo někoho přizve, či se k někomu připojí. Projevuje svou vlastní aktivitu a~učitel zde hraje roli podpůrnou a~motivační, ale neurčuje, co má dítě dělat. 

		\subsection{Ranní kruh}

			Ranní kruh se konal chvíli poté, co se ve třídě sešly všechny děti. Děti i~vyučující si sedli vedle sebe do kruhu na koberec. Tvar kruhu zajišťuje všem rovnou pozici. Vyučujísí si s~dětmi povídala o~tom, co zažily o~víkendu nebo si připomněly nějakou básničku. Na konci kruhu vysvětlila motivačním způsobem, co děti čeká za aktivitu. 

		\subsection{Řízené činnosti}
		 	V~době před svačinou se v~této mateřské škole věnoval čas spíše tělesným chvilkám a~hrám. Po svačině se konaly aktivity rozvíjející smyslové, manipulačně technické, estetické dovednosti apod. Jednalo se jak o~vyplňování grafomotorických listů, tak výtvarné aktivity, skládání puzzle, stříhání, lepení atd. 

		\subsection{Pobyt venku}
			Ve zmíněné mateřské škole je pobytu venku věnován minimální čas dvě hodiny. Doba strávená venku je ovlivněna meteorologickými podmínkami. Děti měly možnost využívat celý prostor rozlehlé zahrady, která byla bohatě vybavena. Nacházely se zde 4 pískoviště, prolézačky, houpačky, dřevěný domek, menší tabule pro kresbu křídou, zahradní domek. Děti měly k~dispozici též hračky na písek a~dětské zahradní nářadí. Mohly se starat i~o~menší bylinkovou zahrádku. Tato školka měla možnost využívat i~nedalekého místního sportovního hřiště. Odchod zpět do tříd a~řazení dětí u~dveří pavilonů byl využit k~jednoduchým opakováním probírané látky nebo řešením jednoduchých problémů. Dítě, které vědělo odpověď, bylo puštěno dovnitř a~vyučující měla více času na jejich spočítání.

		\subsection{Strava a~pitný režim}
			Mateřská škola měla svou vlastní kuchyň, která donášela dětem jídlo přímo do tříd. Bylo zde dbáno na vyváženou stravu, jednu svačinu dopoledne, oběd a~jednu svačinu odpoledne. Stravovací režim byl tedy nedílnou součástí programu dne. Na pitný režim byl dáván důraz. Po celý den bylo v~konvi připravené pití a~děti se mohly kdykoliv napít. Pití se dětem podávalo i~ke každému jídlu.

		\subsection{Odpolední klid}
			Děti, které neodcházejí domů již po obědě, dodržují odpolední klid. Do třídy se scházely i~děti z~jiné třídy. Některé děti spaly na připravených matracích s~pokrývkou. Před spaním se jim četla kniha. Děti, které spát nechtěly, dodržovaly klidový režim, mohly ležet a~číst si nebo se věnovaly jiným klidovým aktivitám, jako je kreslení, puzzle, pexeso a~další. Předškoláci mají v tuto dobu předškolní přípravu. 


		\subsection{Odchod dětí z~mateřské školy}
			Rodiče si mohly děti vyzvedávat po obědě od 12:30 do 13:00 a~odpoledne od 14:30 kdykoliv do zavírací doby. Rodičům byl dán velký prostor, kdy si mohou pro svoje děti přijít, podle jejich potřeb a~možností. Rodiče si děti vyzvedávají ve třídě nebo na zahradě. 

		\subsection{Popis budovy mateřské školy}

			Tuto mateřskou školu tvořily tři propojené jednopatrové pavilony, v~každém pavilonu se nacházely dvě třídy. V~prostředním pavilonu se nacházela vlastní kuchyně. K~objektu patřila velká zahrada, na které se nacházely 4 menší pískoviště, dřevěné domečky a~prolézačky se skluzavkou, kolotoč, moderní kruhová houpačka pro více dětí a~lavičky. Na zahradě se nacházel i~zahradní domek, kde se uskladňovalo dětské zahradní nářadí, hračky na zahradu a~pískoviště, míče apod. Byla zde k~nalezení i~tabule a~křídy na psaní či kreslení. V~jedné části zahrady se společnými silami pěstovaly bylinky. Zvláštností bylo mlhoviště, místo, kde se při velkém vedru rozprašovala voda. 

%TODO FOTKYYYYYY !!!!!!!!!!!!!!!!!!

		\subsection{Popis třídy a~materiálního vybavení}

			Před vstupem do třídy se nacházela prostorná šatna, kde mělo každé dítě svoji skříňku se značkou. Do třídy se vchází přes hygienické zázemí. Třída samotná byla prostorná a~rozdělená na dvě části. V~první části byly kruhové stolky s~různě vysokými židličkami podle potřeb dětí. Podél zdí byly postaveny zavírací skříně na materiál a~didaktické pomůcky a~otevřené police. V~této části třídy se nacházel i~stůl pro vyučujícího, magnetická tabule, tabule na výtvarné práce dětí a~klavír. Na podlaze bylo položeno linoleum. Druhá část třídy byla menší a~na zemi byl položen koberec. Na stěně byly zavěšeny žebřiny a~po obvodu byly krabice s~hračkami a~stavebnicemi. Z~této části se dalo vstoupit do kabinetu na pomůcky.

		\subsection{Počet dětí a~pedagogické zastoupení}

			V~této třídě bylo zapsáno 27 dětí, v~době praxe vzhledem k~podzimnímu počasí docházelo v~průměru 22. V~průběhu dne se střídaly dvě učitelky. Jedna měla ranní a~druhá odpolední službu.
			Jednalo se též o~homogenní třídu, byly zde děti ve věku 4 - 5 let.
		
		\subsection{Tělocvična}
			Tělocvična byla samostatná místnost plně vybavena tělocvičným nářadím i~moderními pomůckami. Na zemi byl položen koberec. Z~důvodu malého a~prostorem nevyhovujícího kabinetu na pomůcky,  byly míče zavěšeny v~síti u~stropu.

		\subsection{Hygienické zázemí}
			Hygienické zázemí se nacházelo hned za vstupem ze šatny. Jednalo se o~menší příjemný a~barevně laděný prostor. Záchody pro menší děti byly společné, větší děti je měly oddělené přepážkou pro větší soukromí. Nacházelo se zde dostatek umyvadel a~dbalo se na čištění zubů po obědě. Záchody byly vždy společné pro dvě třídy. 

\section{Srovnání režimu mateřské školy ve Francii a~České republice} 
\label{srovnani} 

\begin{table}[h]
	\center
	\begin{tabular}{|l|l|l|}
	\hline
	\rowcolor{grey}
								& \textbf{Francie}				& \textbf{Česká republika}	\\
	\hline
	\hline
	%=========================================================================
\rowcolor{grey!10}	 příchod dětí do MŠ			& 8:50 - 9:10				& 6:30 - 8:00			\\ 
\rowcolor{grey!50}	 čas na volnou hru 			& 20min 					&30min - 2h 	\\ 
\rowcolor{grey!10}	 čas na rituály 			&10min 						&10-15min \\
\rowcolor{grey!50}	 čas na řízené aktivity		&5h30 						&2-3h   \\ 
\rowcolor{grey!10}	 čas na pobyt venku     	&2x30min během dne			&min.2h 	\\ 
\rowcolor{grey!10}								&a 1h po obědě				& \\ 
\rowcolor{grey!50}	 čas na stravu				&40min						&1h \\
\rowcolor{grey!10}	 čas na odpolední klid 	 	&1h 						&1h30 	\\
\rowcolor{grey!50}	 odchod dětí z~MŠ			&16:30						&12:30-13:00, 14:30-18:00	\\														 
	 \hline
	  
	%=========================================================================
	\end{tabular}
	
	\caption{ \textbf{Srovnání časové dotace na aktivity ve Francii a~České republice} Tabulka znázorňuje kolik času mají obě MŠ vyhrazeno na dané aktivity.
	}
	\label{srovnanirezimdne}
\end{table}


	Na začátku kapitoly již bylo zmíněno, že se nejedná o~kvantitativní studii. Dvě třídy mateřské školy, jedna francouzská a~jedna česká, reprezentují dvě kazuistiky. Proto nelze stanovovat obecné závěry, ale tyto kazuistiky umožňují odhalovat shody a~rozdíly. To je pak dostačující při použití komparativní metody. Přestože tyto kazuistiky reprezentují jednotlivé příklady praxe, nejsou reprezentativním vzorek pro celou sledovanou zemi. Následující srovnání lze považovat za nahlédnutí do systému obou zemí a~přiblížení organizační struktury a~zázemí mateřských škol.

	Tabulka~\ref{srovnanirezimdne} shrnuje časový harmonogram režimu dne mateřských škol. Již první bod, příchod dětí do MŠ, ukazuje rozdíly. Ve Francii platí tento čas ve všech mateřských školách, může se lišit v~odstupu několika minut. Čas příchodu do MŠ kopíruje čas příchodu a~začátek vyučování primární školy. Oproti tomu v~České republice si čas příchodu upravuje každá mateřská škola zvlášť. Některé školy, jako zmiňovaná česká MŠ, vycházejí vstříc pracujícím rodičům a~přijímají děti již od ranních hodin.

	Dalším sledovaným aspektem je čas věnovaný volné hře. Po příchodu do MŠ mají děti ve Francii přibližně 20 minut volného času. Tento čas se zdál autorce nedostatečný, většina dětí se sotva stihla \uv{rozkoukat} a~začít si samostatně nebo s~kamarády hrát a~už musely jít \uv{pracovat}, tj. podřídit se řízenné činnosti. V~České republice čas na volnou hru vyplývá z~příchodu dětí. Děti, které jsou v~MŠ od brzkých ranních hodin mají více času na volnou hru. Naopak děti, které přicházejí později, jsou na tom podobně jako děti v~uváděné francouzské MŠ. 

	Další čas pro volnou hru dětí je při pobytu venku. Celková doba strávená dětmi venku je v~obou zemích téměř totožná, přestože je v~režimu dne zařazena jindy a~v~jiných časových blocích (vit tabulka \ref{srovnanirezimdne}).

	Čas věnovaný ranním rituálům byl v~obou zemích totožný. 

	Z~tabulky \ref{srovnanirezimdne} je patrné, že celkový čas na řízené aktivity ve Francii je výrazně vyšší než v~České republice. Hlavní náplní francouzských mateřských škol jsou řízené aktivity. Čas vyhrazený na tyto aktivity v~České republice je výrazně kratší a~to proto, že hlavní část řízených aktivit probíhá dopoledne tak, aby se jich mohly zúčastnit všechny děti včetně těch, které odcházejí domů již po obědě. Děti, které zůstávají i~odpoledne, mají řízených aktivit více. 

	Mezi řízené aktivity patří i~ranní rituály, které jsou uvedeny zvlášť, protože se jedná o~pravidelnou opakovanou činnost, která se koná v~obou zemích. Ve Francii jsou přímo nazývany \uv{rituály}, v~České republice je tento rituál nazýván \uv{ranní kruh}. Čas věnovaný těmto rituálům je v~obou zemích totožný.

	Děti v~obou mateřských školách pobývají venku stejný čas, v~každé zemi je však pobyt venku rozdělen do různě dlouhých bloků během dne. 

	Žádná z~mateřských škol neměla po obědě řízené aktivity. Francouzské děti měly cca 1 hodinu volna, kterou trávily venku a~děti v~České republice chodily spát nebo se věnovaly klidovým aktivitám. 

	Odchod dětí ze třídy je ve Francii pro všechny stejný. Toto je platné pro všechny mateřské školy v~zemi. V~České republice si rodiče mohou vyzvednout děti buď po obědě nebo po klidové části dne až do zavírací doby. Otevírací doba, stejně jako doba pro vyzvedávání, je upravována každou mateřskou školou.

	Celkový čas předškolního vzdělávání ve francouzské MŠ kopíroval 24 hodinovou týdenní dotaci výuky na primární škole. Časový harmonogram je schématicky vyjádřen v~příloze tab. \ref{tabulkaMS} a~\ref{tabulkaMS2} a~je uveden pro dokreslení tohoto tvrzení.

%///////////////////////////////////////////////////////////////////////////////////////////////////

\begin{table}[h]
	\center
	\begin{tabular}{|l|l|l|}
	\hline
	\rowcolor{grey}
								& \textbf{Francie}				& \textbf{Česká republika}	\\
	\hline
	\hline
	%=========================================================================
\rowcolor{grey!10}	 aktivity při volné hře	&puzzle, malování,čtení 	&stavebnice, hračky, kostky,\\ 
\rowcolor{grey!10}	 						&							&kočárky, malování, čtení \\ 
\rowcolor{grey!50}	 řízené aktivity  		&\uv{práce}-grafomotorika, 	&\uv{hra}-výtvarné, hudební, \\ 
\rowcolor{grey!50}	 						&stříhání, lepení, skládání,&pohybové, námětové hry, \\ 
\rowcolor{grey!50}	 						&pregramatické činnosti 	&grafomotorika, \\
\rowcolor{grey!10}	 aktivity při rituálech &docházka, datum, říkanka, 	&ranní povídání, vyprávění,\\ 
\rowcolor{grey!10}	 						&vysvětlení dílen			& motivace k~další činnosti\\ 
\rowcolor{grey!50}   venkovní aktivity 		& běhání, stání, míčové		& prolézačky, houpačky, \\
\rowcolor{grey!50}							&hra, jízda na kolech, 		&běhání, hrabání listí,	\\
\rowcolor{grey!50}							&hrabání listí				&starání se o~zahrádku	\\
	 \hline
	%=========================================================================
	\end{tabular}
	
	\caption{ \textbf{Srovnání aktivit realizovaných v~MŠ Francie a~České republiky}
	}
	\label{srovnaniaktivit}
\end{table}
	
	Tabulka~\ref{srovnaniaktivit} znázorňuje aktivity, které jsou rozděleny podle hlavních částí režimu dne. Nejedná se o~podrobný a~vyčerpávající vzorek, ale o~názorný přehled činností jednoho běžného dne. 

	Přestože je volné hře věnován v~obou zemích téměř stejný čas, děti v~České republice mají oproti Francii mnohem širší výběr deskových her, stavebnic, panenek, plyšových hraček, námětových koutků apod. To podporuje názor prezetovaný v~kapitole~\ref{srovnanikurikulfrcr}, že v~České republice je na dítě nahlíženo jako na \uv{dítě} a~jeho dětství je podporováno jak možností výběru herních prvků, tak i~většími prostory, kde se hra odehrává. 

	Rituály v~České republice neboli ranní kruh měl spíše ráz příjemné chvilky, kdy si všichni povídali a~fungoval jako úvod dne. Ve Francii se už během každodenního rituálu pracuje, zjištuje se docházka, píše se datum a~vysvětlují se charakteristiky dílen.

	Obsahová stránka řízených aktivit je v~mnohém podobná. Nejmarkantnější rozdíl byl v~práci s~dětmi. V~České republice si děti \uv{hrají} nebo se \uv{učí něčemu novému}. Velká část vzdělávacích aktivit má podobu hry, zatímco ve Francii děti \uv{pracují} a~plní úkoly, učí se, ale nehrají si. Ve Francii je kladen velký důraz na rozvoj jazykových schopností, který vyplývá z~rozdílnosti mluvené a~psané formy jazyka a~na rozvoj psaní. Děti se učí tiskacím písmenům a~svému podpisu. Toto dokládá tvrzení z~kapitoly~\ref{srovnanikurikulfrcr}, že ve Francii je na dítě nahlíženo jako na žáka.

	I~přes časovou shodu pobytu venku, se využití této doby v~obou zemích výrazně liší. Francouzské děti měly k~dispozici mnohem méně herních prvků. V~České republice měla pozorovaná mateřská škola velmi dobře vybavenou zahradu. Ne všechny mateřské školy disponují takto velkými a~vybavenými zahradami, přesto je zvykem, že mateřské školy mají zahradu vybavenou herními prvky. Ve Francii je oproti tomu velmi časté, že mateřské školy zahrady nemají vůbec a~děti si hrají na dvorech. Tento popis venkovních prostor dokládá, že volné hře a~jejím podmínkám je v~České republice věnována větší pozornost.



		
	


