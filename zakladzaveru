Závěr

Hlavním tématem této práce byla komparace vybraných aspektů současné francouzské mateřské školy a české mateřské školy. V teoretické části práce byly zpracovány základní informace o zařazení mateřských škol do vzdělávacího systému. Byly popsány podmínky péče o předškolní děti, a přiblížili jsme čtenáři rozdílné pojetí dítěte, které se odráží i ve vybraných srovnávaných aspektech, které byly sledovány v praktické části. Cílem komparace bylo zjistit rozdílnost v cílech, pojetí a obsahu vzdělávání, stejně jako přiblížit a porovnat časový harmonogram mateřských škol obou zemí, a podmínky, ve kterých se předškolní vzdělávání odehrává.  

Ke komparaci byly vybrány 2 aspekty: kurikulum a režim dne. Informace o kurikulu francouzské mateřské školy nebyly doposud českému čtenáři k dispozici v českých překladech. Autorka využila svých jazykových i studiem získaných odborných znalostí k autorskému překladu vzdělávacích oblastí legislativního dokumentu Francie. Pro potřeby této práce se nejedná o úplný překlad, ale o stručnější verzi nejdůležitějších sledovaných bodů. 

Autorce se jeví, že pojetí dítěte se výrazně projevuje ve všech sledovaných a popsaných aspektech. Ať již vycházíme z rozdílných ekonomických podmínek a výrazně rozdílné délky mateřské dovolené, tak zejména v rozdílném uchopení cílů vzdělávání, uvedených v legislativních dokumentech, tedy i v autorkou sledovaném kurikulu a režimu dne. 

Jak autorka blíže popisuje v 2. kapitole Pojetí dítěte ve Francii a České republice, rozdílnost v pojetí dítěte vidí autorka zejména v tom, že ve Francii se dívají na dítě v mateřské škole jako na žáka, zatímco v České republice se na něj díváme jako na dítě.   

Tyto rozdíly jsou zřetelně viditelné v kurikulu. Hlavním vzdělávacím cílem ve francouzském dokumentu je připravit dítě na úspěšné zvládnutí role žáka v primární škole. Dokladem toho je, že součástí francouzského kurikula je přímo vzdělávací oblast s názvem "Stát se žákem". Na konci mateřské školy ve Francii by děti měly umět psát velkými tiskacími písmeny. V rámci nácviku kopírují slova z předloh. Velký důraz je kladen i na rozvoj jazykových dovedností dětí. Zatímco v České republice se jedná o přípravu na psaní, tj. uvolňování ruky, držení pera, tužky, rozlišování tvarů a forem. V České republice žádný cíl, který by odpovídal francouzskému pojetí "stát se žákem", není. V České republice je dáván velký důraz na dětské prožívání, vlastní kreativitu a socializaci, které vyplývají z cílu RVP PV. Dětem je dáván dostatek volného prostoru, a jsou vytvářeny i materiální a prostorové podmínky pro volnou hru. Hra je nedílnou součástí vzdělávacího programu v české mateřské škole.  

Pojetí dítěte se projevuje i v časovém harmonogramu. Francouzský časový harmonogram kopíruje harmonogram školy primární. 


insipirace....prechod deti na zakladni skolu....ve fr plynulejsi, pripravuji deti jiz na pude MS
